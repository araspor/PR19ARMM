# Podatkovno rudarjenje - projektna naloga #

## Ekipa ##

V ekipi sva:
* Andraž Raspor
* Matjaž Možina

## Podatki ##

Prvotno sva si izbrala Evidenco registriranih vozil v Sloveniji.  
Vir: https://podatki.gov.si/dataset/evidenca-registriranih-vozil-presek-stanja   
Podatki so v tabelarični obliki (csv).  

Po krajšem razmisleku sva se odločila, da bo za naše hipoteze bolj ustrezna množica podatkov prvič registriranih vozil v Sloveniji, po mesecih.
Vir: https://podatki.gov.si/dataset/prvic-registrirana-vozila-po-mesecih
Podatki so v tabelarični obliki (csv). 

Podatki so na voljo od leta 2012 in ker jih je zelo veliko sva izbrala le podatke iz let 2012, 2015, 2018 ter prvih dveh mesecov 2019. Tako bova lahko primerjala registracije vozil v Sloveniji vsaka 3 leta in pri tem opazovala spremembe v kriterijih nakupov vozil (ali je danes več električnih, glede na porabo, itd.).

## Hipoteze oz. cilji projektne naloge ##

Poskušala bova odgovoriti na naslednja vprašanja:

* Kakšne so razlike pri registriranih avtomobilih med obema spoloma (ali moški kupujejo močnejše, večje avtomobile, ali ženske bolj gledajo na porabo kot moški, itd.)?
* Razlika po številu na novo registriranih dizelskih in benzinskih avtomobilov v zadnjih 5 letih?
* Ali v večjih mestih prevladujejo manjši avtomobili proti večjim? 
* Kakšne avtomobile raje kupujejo mladi vozniki (glede na nazivno moč, porabo, ...)?
* V katerem starostnem obdobju se prebivalci Slovenije raje odločajo za električna vozila, ali na to vpliva tudi spol?
* Ali se Slovenci v zadnjih letih raje odločajo za električna vozila (obdobje zadnjih treh let)?
